# (let me kiss you) at the funeral of the gods [funogods]

## chapter i (Science)

ကျနော့်ကို အမေက Science လို့ခေါ်တယ်။ ဘာလို့လဲဆိုတော့ အမေအချစ်ဆုံးအရာက Science လေ။ အမေက Copenhagen တက္ကသိုလ်က Nuclear Physicist တယောက်ပေါ့။ ကျနော့်အဖေကဘယ်သူမှန်း အမေလည်းမသိဘူး။ အမေက ကလေးမွေးချင်လွန်းလို့ အမည်မသိသုတ်ပိုးအလှူရှင်အကူအညီနဲ့ ကျနော့်ကိုမွေးခဲ့တာ။ ကျနော်အဖေက ဘယ်လိုငကြောင်မျိုးလဲတော့ မသိပါဘူး၊ လူတွေနဲ့စကားပြောရတာက ကျနော့်အတွက်အရမ်းခက်ခဲတယ်။ အမေကလွဲရင် ကျနော် စကားကောင်းကောင်းပြောနိုင်တဲ့သူက ခပ်ရှားရှားရယ်။ အခြားသူတွေတယောက်နဲ့တယောက် ဘယ်လိုနားလည်ကြလဲဆိုတာက ငယ်ငယ်ကတည်းက ဖြေရှင်းမရတဲ့ ပုစ္ဆာတပုဒ်ပဲ။ အမေတယောက်ပဲ ကျနော့်ကိုနားလည်နိုင်တာ။ ကျနော်ကလည်း အမေ့ကိုပဲ လွယ်လွယ်နားလည်တယ်။ အမေက ကျနော်နားလည်အောင် ရှင်းရှင်းလင်းလင်း ပြောနိုင်လို့လည်း ဖြစ်ပါလိမ့်မယ်။ အချိန်ပေးပြီး စဥ်းစားခွင့်ရရင်တော့ တခါတလေ လူတွေကိုနားလည်ပါတယ်။ ပုံမှန်လူတွေ သတိမထားမိတာတွေကိုတောင် သတိထားမိတာရှိသားပဲ။

တခါက အမေကအလုပ်အရမ်းများနေလို့ ကျနော့်ကိုအိမ်နားက မူကြိုပို့တယ်။ မူကြိုမှာကျနော့်ကိုထားခဲ့ချင်ယောင်ဆောင်ပြီး အဝေးကနေအမေလှမ်းကြည့်နေမှန်း ကျနော်သိတယ်။ အခြားကလေးတွေဆော့နေတာ စိတ်ဝင်စားလို့ သွားကြည့်နေတုန်း အဝေးကလှမ်းကြည့်နေတဲ့အမေက ပျောက်သွားတယ်။

အဲ့မူကြိုမှာ အခြားကလေးတွေနဲ့ မဆော့ဘဲ ကျနော်ဘာသာငေးပဲငေးနေလို့ဆိုပြီး ဆရာမက ဆရာဝန်ပြခိုင်းတယ်။ အမေကတော့ သူ့သားအကြောင်းသူသိတယ်ဆိုပြီး ဆရာဝန်မပြဘူး။ တကယ်တော့ အခြားကလေးတွေနဲ့အတူတူဆော့ဖို့ ကြိုးစားကြည့်ပါသေးတယ်။ သူတို့ပြောတာ

ဘေးအိမ်ကအမျိုးသမီး စာပို့သမားနဲ့ ဖောက်ပြန်နေတာတောင် သက်သေမလိုဘဲ ကျနော်ကောက်ချက်ချနိုင်တယ်၊ ဖောက်ပြန်တယ်ဆိုတာ ဘာကိုပြောမှန်းသာနောက်ကျမှ အမေရှင်းပြလို့သိတာ။ ကျနော့်အတွက်တော့ အကြောင်းအကျိုးတွေတခုနဲ့တခု ချိတ်ဆက်စဥ်းစားရတာက အခြားအရာအားလုံးထက်လွယ်တယ်။ Algebra တို့ Geometry တို့ လေ့လာရတာကကျနော်အတွက် လမ်းလျှောက်တာထက်တောင် ပိုပြီးလုပ်နေကျအလုပ်ဖြစ်သေး။ ကျနော့်အသက် ၇ နှစ်ပြည့်မွေးနေ့တုန်းက အမေက Euclid ရဲ့ The Elements လက်ဆောင်ပေးတယ်။ အဲ့ကနေ နှစ်နှစ်အတွင်းမှာ Renaissance ခေတ် သိပ္ပံပညာလောက်အထိ ကျနော်ဘာသာပြန်ရှာနိုင်သွားပြီ။ ကျနော့်ကိုကျနော်တော့ ထွေထွေထူးထူးတော်တယ်မထင်ပါဘူး။ အခြားကလေးတွေလည်း ကျောင်းမှာပုံစံခွက်တခုထဲဝင်အောင် ပုံသွင်းခံမနေရရင် ကျနော့်ထက်ခရီးရောက်မယ့်သူတွေရှိမှာပဲ။ ကျနော်ကတော့ ကျောင်းတက်ရင် အနိုင်ကျင့်ခံရမှာမို့လို့အမေက အိမ်မှာပဲစာသင်ပေးတယ်။ စာသင်တယ်ဆိုတာထက် သူပြောတဲ့ဘွဲ့လွန်ကျောင်းသားတွေကို လမ်းညွှန်သလိုလမ်းညွှန်တာပါ။ ကျနော့်က အမေ့သွေးတဝက်ပါလို့နေမယ်၊ နမည်နဲ့လိုက်အောင် သိပ္ပံတော့အားကောင်းသား။

> Revelation 6:1-8

> Now I saw when the Lamb opened one of the seals; and I heard one of the four living creatures saying with a voice like thunder, "Come and see." And I looked, and behold, a white horse. He who sat on it had a bow; and a crown was given to him, and he went out conquering and to conquer. When He opened the second seal, I heard the second living creature saying, "Come and see." Another horse, fiery red, went out. And it was granted to the one who sat on it to take peace from the earth, and that people should kill one another; and there was given to him a great sword. When He opened the third seal, I heard the third living creature say, "Come and see." So I looked, and behold, a black horse, and he who sat on it had a pair of scales in his hand. And I heard a voice in the midst of the four living creatures saying, "A quart of wheat for a denarius, and three quarts of barley for a denarius; and do not harm the oil and the wine." When He opened the fourth seal, I heard the voice of the fourth living creature saying, "Come and see." So I looked, and behold, a pale horse. And the name of him who sat on it was Death, and Hades followed with him. And power was given to them over a fourth of the earth, to kill with sword, with hunger, with death, and by the beasts of the earth.
>
